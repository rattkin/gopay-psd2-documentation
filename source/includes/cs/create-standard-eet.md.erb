## Evidence tržeb (EET)

Pokud využíváte <b>variantu B</b> pro funkcionalitu elektronické evidence tržeb (EET), viz popis varianty uvedený v [centru nápovědy](https://help.gopay.com/cs/s/vX), skrze platební bránu GoPay, je pro správnou funkcionalitu <b>nutné</b> na platební bránu odesílat specifické požadavky pracující s EET parametry popisované níže.

<aside class='warning'>Pokud v GoPay obchodním účtu nastavíte EET variantu B a neprovedete změnu integrace (viz specifické požadavky níže), nebude možné od data aktivace (v nastavení provozovny) vytvářet platby.</aside>

Požadavky funkce EET zpravidla vychází ze standardních požadavků, např. požadavek založení [standardní platby](#standardni-platba), jsou však rozšířeny o objekt [eet](#eet), který předává podstatná EET data. Ty jsou následně promítnuty na portál Finanční správy ČR.

Požadavky, které se od standardních operací zásadně liší, případně jsou pro funkci EET zcela nové, jsou popsány níže.